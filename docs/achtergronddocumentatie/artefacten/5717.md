---
layout: page-with-side-nav
title: B5717 - Naamgeving Klantcontact
date: 31-03-2023
---

# B5717 - Naamgeving Klantcontact

## Besluit

Na overweging van diverse alternatieven (zie hieronder) is gekozen voor de naam `Klantcontact`

### Toelichting

Afgewezen alternatieven:
- Contact: Argument voor deze term was dat hierdoor het contact in de toekomst ook gebruikt zou kunnen worden voor andere contacten die de gemeente heeft. Bijvoorbeeld het contact tussen de gemeente en een omgevingsdienst. Het is natuurlijk prima als leveranciers in hun interne structuren 'voorsorteren' op dit soort gebruik. We willen de scope van de API echter zo beperkt mogelijk houden en het gebruiksdoel van de objecttypen zo duidelijk mogelijk. Als we generieke contacten introduceren krijgen wel bijvoorbeeld opeens te maken met het aspect dat klantcontacten door de klant ingezien kunnen worden. Dat is veel minder logisch over een vastgelegd contact met een omgevingsdienst. Een 'normaal' relatiebeheersysteem zal geen inzage functionaliteit hebben zodat de relaties van een gemeente kunnen zien wat er over hen is vastgelegd.
- Contactmoment: We willen graag expliciet maken dat het om het contact met een klant gaat en het begrip moment kan wat verwarrend werken bij contacten die een tijdsduur hebben zoals een gesprek.
- Klantinteractie: Het begrip interactie kan verwarrend werken bij eenzijdige communicatie (iets ontvangen van een klant of versturen aan een klant). Er is dan niet echt sprake van interactie. De interactie slaat meer op het geheel van partijen, klantcontacten, interne taken en zaken.
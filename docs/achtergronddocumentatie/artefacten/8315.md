---
layout: page-with-side-nav
title: B8315 - Naamgeving Partij, Persoon en Organisatie
date: 31-03-2023
---

# B8315 - Naamgeving Partij, Persoon en Organisatie

## Besluit

Na overweging van diverse alternatieven (zie hieronder) is gekozen voor de naam `Partij` met als subtypen `Persoon` en `Organisatie`.

### Toelichting

Afgewezen alternatieven voor `Partij`:
- Relatie: Verwarrend om dat het begrip ook kan duiden op de 'relatie' tussen een partij en de gemeente. (En verwarrend als IT-begrip).
- Subject: Te afstandelijk.
- Klant: Te beperkt er kunnen immers ook vertegenwoordigers geregistreerd worden en als in de toekomst het relatiebeheer uitgebreid wordt wellicht ook hele andere soorten relaties van en met de gemeente.

Afgewezen alternatieven voor `Persoon`:
- Natuurlijk persoon: Dit is een term die aansluit bij de term 'niet natuurlijk persoon'. Omdat we de term 'niet natuurlijk persoon' niet willen gebruiken (Zie toelichting bij `organisatie`) is het logischer om de persoon gewoon persoon te noemen.
- Burger: Term gebruikt door de rijksoverheid. Niet iedere persoon treed op in de hoedanigheid van 'burger'. Denk aan vertegenwoordigers.
- Inwoner: Term gebruikt binnen gemeenten. Maar niet iedere persoon die contact heeft met een gemeente is een inwoner.

Afgewezen alternatieven voor `Organisatie`:
- Niet natuurlijk persoon: Dit begrip is onhandig om dat het allerlei rechtsvormen uitsluit zoals o.a. eenmanszaken, vof's, en cv's. Daarbij is het een begrip dat belangrijk is vanuit een oogpunt van aansprakelijkheid. Dat aspect kan een enkele keer belangrijk zijn maar speelt bij de meeste contacten geen enkele rol.
- Bedrijven / Ondenemingen: Niet alle organisaties zijn bedrijven/ondernemingen. Denk aan overheidsinstanties, non-profit, ambassades etc.

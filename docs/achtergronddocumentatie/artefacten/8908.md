---
layout: page-with-side-nav
title: V8908 - Registreren van correspondentie als klantcontact - hoe mappen we klantinteractiesconcepten op 'verzending' bij documenten?
date: 13-12-2023
---

# V8908 - Registreren van correspondentie als klantcontact: hoe mappen we klantinteractiesconcepten op 'verzending' bij documenten?

## Vraagstuk

In de [Documenten API](https://redocly.github.io/redoc/?url=https://raw.githubusercontent.com/VNG-Realisatie/gemma-documentregistratiecomponent/1.4.3/src/openapi.yaml#tag/verzendingen/operation/verzending_create) kennen we het concept 'verzending'. Dit lijkt overlap te vertonen met concepten die we binnen het klantinteractiesdomein onderscheiden. Hieronder is een eerste poging gedaan om middels mapping te bepalen of die overlap er inderdaad is, en zo ja, waar de verschillen zitten. Het vraagstuk bestaat eruit dat we nog niet bij gebruikers gevalideerd hebben of deze mapping klopt, en dat een aantal zaken nog onduidelijk is (zie *, † en ‡ hieronder).

| Verzending                        | Klantcontact                                                                                                                                                                                                                                                                  | 
|-----------------------------------|-------------------------------------------------------------------------------------------------------------------------------------------------------------------------------------------------------------------------------------------------------------------------------|
| `betrokkene`                      | Ofwel de `partij` met wie het klantcontact werd gevoerd, ofwel (als die niet gekend is of afwijkende gegevens zijn opgegeven) de `betrokkene bij   klantcontact` in de rol van `klant` of `vertegenwoordiger`                                                                 |
| `informatieobject`                | Het `informatieobject` dat geldt als `bijlage` bij het `klantcontact`                                                                                                                                                                                                         |
| `aardRelatie`                     | De waarde van `initiator` voor de `betrokkene bij klantcontact`. Bij waarde `ja` geldt de betrokkene als `afzender`, bij `nee` als `geadresseerde`                                                                                                                            |
| `toelichting`                     | De toelichting bij het `klantcontact`                                                                                                                                                                                                                                         |
| `ontvangstdatum`                  | Het `plaatsgevonden op`-moment van het `klantcontact` als de `betrokkene bij klantcontact` geldt als `initiator` en dus sprake is van een 'inkomend' klantcontact                                                                                                             |
| `verzenddatum`                    | Het `plaatsgevonden op`-moment van het `klantcontact` als de `betrokkene bij klantcontact` _niet_ geldt als `initiator` en dus sprake is van een 'uitgaand' klantcontact                                                                                                      |
| `contactPersoon`*                 | Een eventueel als `contactpersoon` geregistreerde `partij` die betrokken   is bij het `klantcontact`                                                                                                                                                                          |
| `contactpersoonnaam`              | De `contactnaam` van de eventueel als `contactpersoon` geregistreerde   `partij` die betrokken is bij het `klantcontact`                                                                                                                                                      |
| `binnenlandsCorrespondentieadres` | Ofwel het `correspondentieadres` van de `partij` met wie het klantcontact werd gevoerd, ofwel (als die niet gekend is of afwijkende gegevens zijn   opgegeven) het `correspondentieadres` van `betrokkene bij klantcontact` in de   rol van `klant` of `vertegenwoordiger`†   |
| `buitenlandsCorrespondentieadres` | Ofwel het `correspondentieadres` van de `partij` met wie het klantcontact werd gevoerd, ofwel (als die niet gekend is of afwijkende gegevens zijn   opgegeven) het `correspondentieadres` van `betrokkene bij klantcontact` in de   rol van `klant` of `vertegenwoordiger`†   |
| `correspondentiePostadres`        | Ofwel het `correspondentieadres` van de `partij` met wie het klantcontact werd gevoerd, ofwel (als die niet gekend is of afwijkende gegevens zijn   opgegeven) het `correspondentieadres` van `betrokkene bij klantcontact` in de   rol van `klant` of `vertegenwoordiger`†   |
| `faxnummer`                       | ofwel een `digitaal adres` van de `partij` met wie het klantcontact werd gevoerd, ofwel (als die niet gekend is of afwijkende gegevens zijn opgegeven)   het `digitaal adres` van `betrokkene bij klantcontact` in de rol van `klant`   of `vertegenwoordiger`‡               |
| `emailadres`                      | ofwel een `digitaal adres` van de `partij` met wie het klantcontact werd gevoerd, ofwel (als die niet gekend is of afwijkende gegevens zijn opgegeven)   het `digitaal adres` van `betrokkene bij klantcontact` in de rol van `klant`   of `vertegenwoordiger`‡               |
| `mijnOverheid`                    | Het `kanaal` dat bij het `klantcontact` werd gebruikt                                                                                                                                                                                                                         |
| `telefoonnnummer`                 | Ofwel een `digitaal adres` van de `partij` met wie het klantcontact werd gevoerd, ofwel (als die niet gekend is of afwijkende gegevens zijn opgegeven)   het `digitaal adres` van `betrokkene bij klantcontact` in de rol van `klant`   of `vertegenwoordiger`‡               |

\* Onduidelijk is waarom de [specificaties van de Documenten API](https://redocly.github.io/redoc/?url=https://raw.githubusercontent.com/VNG-Realisatie/gemma-documentregistratiecomponent/1.4.3/src/openapi.yaml#tag/verzendingen/operation/verzending_create) stellen dat dit attribuut verplicht moet worden geregistreerd.

† De vraag is of de definitie van `correspondentieadres` van een `partij` of `betrokkene bij klantcontact` naar aanleiding van deze mapping moet worden aangepast. Die luidt nu "[het] adres waarop de partij [of betrokkene bij klantcontact] naar aanleiding van dat contact te versturen post wil ontvangen. Dit mag afwijken van voor de verstrekker eventueel in een basisregistratie bekende adressen". In gevallen waarin vanuit het perspectief van de gemeente sprake is van verzending (en de `betrokkene bij klantcontact` dus niet optreedt als `initiator`), is deze definitie moeilijk te begrijpen. Omdat in deze situaties sprake is van éénrichtingscommunicatie, heeft de geadresseerde, zonder zelf contact op te nemen met de gemeente (waarbij een nieuw klantcontact zou ontstaan), immers niet de mogelijkheid om "een adres te verstrekker om post op te ontvangen". De vraag is naar aanleiding hiervan of de definitie van `correspondentieadres` van een `partij` of `betrokkene bij klantcontact` in deze gevallen niet gelezen moet worden als "het adres waaraan de als inhoud van het klantcontact verstuurde boodschap werd gericht."

‡ De [specificaties van de Documenten API](https://redocly.github.io/redoc/?url=https://raw.githubusercontent.com/VNG-Realisatie/gemma-documentregistratiecomponent/1.4.3/src/openapi.yaml#tag/verzendingen/operation/verzending_create) maken niet duidelijk of de attributen `faxnummer`, `emailadres` en `telefoonnummer` bedoeld zijn om aan te geven dat een verzonden of ontvangen document verzonden is aan, respectievelijk ontvangen werd vanaf dat `faxnummer`, `emailadres` of `telefoonnummer` of dat het eenvoudigweg gaat om bereikbaarheidsgegevens van de betrokkene. Die laatste lezing lijkt weinig zinvol - immers kunnen we die gegevens ook - en beter - bij `betrokkene` registreren, waardoor de eerste interpretatie meer voor de hand ligt.

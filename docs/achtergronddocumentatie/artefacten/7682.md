---
layout: page-with-side-nav
title: B7682 - Afbakening van het concept klantcontact
date: 29-09-2023
---

# B7682 - Afbakening van het concept klantcontact

## Besluit

Een klantcontact is een weergave van het contact met de klant(en) betreffende één onderwerp.

### Voorbeelden

- Bij bidirectionele contacten zoals een gesprek met een medewerker of chatbot bevat het een verslag van het gesprek inclusief eventuele direct gegeven antwoorden of de toegezegde opvolging (terugbellen etc).
- Bij unidirectionele contacten is het een weergave van het ontvangen of verzonden bericht.
- Bij een e-formulier valt uit het klantcontact op te maken wanneer het formulier is ingevuld en door wie. Via de bijlagen kunnen de in het formulier verstrekte gegevens benaderd worden. Deze kunnen als informatieobjecten worden opgeslagen worden. Dat kan in een voor mensen leesbare vorm (zoals een PDF) en/of in een voor geautomatiseerde processen leesbare vorm (zoals een json of xml bestand).

### Meerdere onderwerpen

- Het kan voorkomen dat een klant meerdere vragen stelt in of tijdens een contact. In dat geval wordt er per onderwerp een klantcontact aangemaakt.

### Meerdere actoren

- Het kan zijn dat er meerdere actoren betrokken zijn bij een klantcontact. Bijvoorbeeld als een KCC-medewerker de vraag wel heeft gehoord en genoteerd, maar voor het antwoord moet doorverbinden naar een medewerker van een afdeling (bv. Vergunningen). De vergunningen-medewerker voorziet de klant dan van het antwoord. 

### Meerdere klanten

- Het kan zijn dat er meerdere klanten betrokken zijn bij een klantcontact. Bijvoorbeeld omdat deze samen aan de balie verschijnen en ook daadwerkelijk allen betrokkenen zijn. In dat geval kunnen meerdere betrokkenen worden vastgelegd.



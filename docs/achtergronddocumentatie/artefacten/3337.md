---
layout: page-with-side-nav
title: V3337 - Bewaartermijnen en vernietigingskenmerken voor partijen, klantcontacten en interne taken
date: 08-03-2023
---

# V3337 - Bewaartermijnen en vernietigingskenmerken voor partijen, klantcontacten en interne taken

## Vraagstuk

Het ligt in de lijn der verwachting dat de overgrote meerderheid van de partijen, klantcontacten en (interne of klant-)taken op een gegeven moment moet worden vernietigd. Als een klantcontact of interne taak onderdeel is of wordt van een zaakdossier, kan de daaraan gekoppelde bewaatermijn worden gehanteerd om te bepalen wanneer het object vernietigd moet worden. Voor klanttaken, die alleen in de context van een zaak kunnen bestaan, geldt dit in alle gevallen.

Klantcontacten en interne taken kunnen echter ook buiten de context van zaken bestaan. En partijen lijken in alle gevallen zelfstandig - dus los van eventuele zaakdossiers waarbinnen ze worden gebruikt - bestaansrecht te hebben. Dit roept een drietal vragen op:

1. Welke bewaartermijnen gelden voor partijen, en welke voor klantcontacten en interne taken die geen onderdeel zijn (of worden) van een zaakdossier?
2. Welke kenmerken moeten we kunnen vastleggen om op het juiste moment te kunnen vernietigen?
3. Hoe waarborgen we daarbij dat geen 'wezen' (klantcontacten zonder klant) overblijven - of vinden we dat niet erg?